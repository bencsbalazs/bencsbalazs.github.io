**Ezt az eseményt úgy érzem mindenképpen meg kell osztanom, mert annyira érzékenyen érintett és felháborított.**

Az egész úgy kezdődött hogy műszakiztatni kellett a kocsit. Annak rendje és módja szerint időpontot kértem, kitakarítottam, lemostam,  kikészítettem amiket ilyenkor kell (elsősegély doboz, izzókészlet, elakadásjelző háromszög) aztán az időpontra odavittem.

A hölgy aki ott volt nagyon kedves volt, kitöltöttük a papírokat egyeztettük a telefonszámokat és megkértem, hogy legyen szíves hívjon fel ha az átvizsgálás során valami hibát találnak, ő pedig megigérte, hogy ha nem hívnak akkor egy órán belül elkészül az átvizsgálás.

Egy óra elteltével, vissza is mentem és érdeklődtem hogy sikerült e a műszaki. A szerelő ennek hatására mondta az adminisztrátor hölgynek hogy már egy fél órája elkészült az autó. Át is vettem és békében elváltunk, Én pedig boldogan hogy van egy friss műszakija a kocsinak elindultam Budapestre.

Az első probléma kb 50 kilométer után jelentkezett amikor araszoltam a dugóban hirtelen olyan értékek jelentek meg a kijelzőkön amiket még soha életemben nem láttam. A motor hőmérséklete felugrott 105 fok fölé a hőmérő szerint pedig a külső hőmérséklet 46 Celsius fok. Felforrt a víz. Jólvan, oké, megállok az árnyékban pihenni hogy kicsit hüljön a motor...

3 óra elteltével indultam el haza, az első kilóméter után kezdett melegedni a motor... Gondoltam magamban hogy a hídon nem tudok félreállni, ezért mentem tovább. Kicsit visszább ment a hőfok, gondoltam eljuthatok hazáig kisebb pihenőkkel, merthát mi mást csináljak este 10-kor egyedül? A kocsit kímélve szépen mentem is, mígnem 40 kilóméterre dunaújvárostól hirtelen menet közben lefulladt. Az első ilyedtség után, félregurultam a leálló sávba. Egyedül a pályán, 22:30, lefulladt kocsi, teljes sötét...és akkor észrevettem hogy a telefonom is lemerült. Na ezt az érzést el lehet képzelni......

Szerencsére emlékeimben volt, hogy a közelben van a kereszttúri pihenőhely, nagy nehezen sikerült beindítani a motort, bár nagyon köhögött és beindulva is nagyon dadogós hangja volt. Ráadásul a teljesítmény se volt a régi. De ment! A leálló sávon végülis eljutottam a pihenőhelyig. A parkolóban aztán ellenőriztem a szinteket meg a hőfokot, végül arra jutottam hogy a nagy ilyedtségre iszok valamit a benzinkúton. Az eladó néni nagyon kedves volt. Miután látta hogy milyen zilált vagyok és meghallgatta a történetet, adott még egy sütit is a kávé mellé és feltette töltőre a telefonomat a pult mögé. Utána megadta annak az autómentő nek a telefonszámát aki éjjel nappal kijön erre a pihenő helyre hogy ha nem sikerül beindítani a kocsit fel tudjam hívni. Kicsit jobb kedvel, újra megpróbáltam beülni a kocsiba hogy felmérjem milyen a helyzet, de 5 perc után a hőfok ismét 95 fölött volt pedig még el sem indultam.

Na gondoltam inkább innen hívom föl a szerelőt mint hogy valahol a pályán a leállósávon meg álljak. Ahogy mondtam neki a tüneteket hirtelen rákérdezett hogy ez egy Opel típusú kocsi-e, pedig még nem mondtam a márkát. Ezután elkezdte mondani hogy mi van a motorban, és mit nézzek meg. Miután ezeket az ellenőrzéseket kizártuk, megegyeztünk hogy lejön és levisz Dunaújvárosba kocsistól. 1 órát mondott, de kevesebb mint 40 perc után megérkezett. Ő is belenézett a motorba, megcsinálta ugyanazokat az ellenőrzéseket amiket én és még néhány dolgot ellenőrzött, meglepő hozzáértéssel. Végül megállapította hogy valószínűleg az egyik henger romlott el mert ez érezhető a kocsi teljesítményén is és hangján is. És azért melegszik, mert valószínűleg ebből adódóan nem tudja megfelelően keringetni a hűtővizet. Felpakoltuk a járgányt az utánfutóra, és elindultunk hazafelé.

> Furcsa hogy a dunaújvárosi **Quality** szervízben, ilyen hibára nem derül fény egy átvizsgáláskor

Végül fél 1 után leértünk, de itt még egy kis gubanc jött. A parkoló melletti automata, ahonnan pénzt kellett volna kivennem, kiírta hogy karbantartás miatt pár percig nem üzemel. (Még most is ezt írja, immár 8 órája) Úgyhogy a napi futás is megvolt még a kalandok után mire találtam működő automatát.

Végülis a nyerőszéria sem tarthat örökké, de azért ez erős váltás volt. Főleg hogy az ember 90 km\h sebességnél se örül ha menet közben leáll a kocsi. Nagyobb baj is lehetett volna.

És mi lesz ha nem csak nálam jön elő ilyen hiba?? Hogy viselné ezt pl egy többgyermekes család?