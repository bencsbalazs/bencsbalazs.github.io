Előző bejegyzésemben említettem, hogy a fogakat is szétszedi a gyógyszer. Ha nem nyeled le elég gyorsan és egy pillanatnál tovább víz éri, már fel is oldódott és akkor aztán moshatod a fogad amíg jólesik... a gyógyszer közötte marad. A fogász meg megállapította hogy bölcsességfog probléma, de a kivételét csak Kaposváron válla a szájsebész. Így 3 város között kell ingázni :)

Szeretek utazni, eddig legalábbis szerettem, mert sajnos mikor hirtelen bekerültem a kórházba, a kocsiról elfeledkeztem. A parkolóban maradt, riasztóval több mint egy hónapra... lemerült, leengedett a gumi, beragadt a kézifék és még jópár baja lett, ráadásul egy kedves itt dolgozó valaki bejelentette mint lopott autó, mert túl régóta van egy helyben... látszik mennyire ráérnek a munka mellett. Na ezt old meg félig vakon.

Szerencsére öcsém besegített :) így a kocsi hazakerült Kaposvárra, miután félszemmel elvittem kereket cserélni, meg a féket megszereltem. Csakhogy így egy ideig nincs autó, ami a tömegközlekedésre kényszerít.

Minden hétvégén és sok hétköznap kicsit fárasztó, de ha mindig más útvonalon mész sokkal szórakoztatóbb.

Na a kaposvári doki elkezdte a vizsgálatsorozatát mert nem műthet fogat steroidkezelés mellett és ezért antibiotikumot kell adnia, amihez meg kell vizsgálni hogy lehet-e.

- Vese
- Szív
- Pajzsmirigy
- Vérkép
- Infektológia
- Nyirokcsomó vizsgálat

Na ezek után megállapítottuk hogy ez az orvos nem áll a helyzet magaslatán, de mivel a fogam fáj, kerestünk egy másik fogászt...

A legközelebbi Székesfehérváron volt, aki úgy indított hogy akkor teljes CT a fejemről, mert ha a fog van begyulladva, az okozhatja az agytörzsi gyulladást is. Persze ez a vizsgálat is negatív lett. Már szinte azt várom mikor lesz végre valaminek baja is... de ez még azt is kimutatta hogy a fogak is megálltak a növésben. Igaz, nem jó fele áll, de nem mozdul, így nem zavar semmit.

Ígyhát két átbuszozás, párszor 25 000 forint és vagy 10 perc vizsgálat után betömött két fogat...

Nem baj, fő az optimizmus, abból az egyik sikerült is! :)

> De elmondtam neki hogy én nem ilyennek képzeltem egy mesterfogászt, így több foghoz nem szeretném ha nyúlna, és egy kedves dunaújvárosi néninél folytattam a fogászatot.

Na ő aztán néhány pillanat alatt megcsinálta érzéstelenítés és fájdalom nélkül, amit a másikak kábítva akartak... de a legnagyobb különbség hogy az a tömés hibátlanul a helyén van és segített.

`Ismét az látszik hogy mennyit számít a szakértelem és a papírok közötti különbség.`

De közös erővel, ezt a mellékhatást is kezeltük :D