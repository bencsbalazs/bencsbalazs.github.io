> Többen is kérdezték tőlem az utóbbi időben, hogy ha ez ilyen szörnyű és a betegség mellett a magas dózisú steroid (Medrol) ilyen sokat kivesz az emberből, akkor hogy lehet elviselni?

## Hölgyek, Urak, Kedves Medrol felhasználók figyelem! :D

Nem tudom más hogy csinálja mert 1 kezem elég hogy összeszámoljam ahány Medrol-kezeltet ismerek, de van pár jó tapasztalatom.

1. Először is, a gyógyszer segíteni akar, és fog is!!! A mellékhatások pedig elmúlnak! Mindenki ezt mondja és nekem is elegem van belőle, mondják közhelynek is, de így igaz. Az orvos ok nélkül nem ad ilyen erős gyógyszert!
2. Ehhez kapcsolódik, hogy ne haragudj az orvosra, a környezetedre, stb. a harag rengeteg energiát kivesz az emberből, amire ilyenkor máshol lenne szükség. NEM áldozat vagy, csak beteg.
3. Hidd el, nem neked a legrosszabb!!! Hízol tőle? Pattanások? Karikás a szemed az alváshiánytól? Vérnyomás, vércukor pulzus gondok? Álljunk meg egy kicsit és gondoljuk végig. Ezek kezelhetőek, és nem ezekből élünk. Lehet felvenni más fazonú ruhát, a pattanásokat a kamaszkor óta tudjuk kezelni stb...
Egy ismerősöm (nő), arc -és testmodell volt egy nagyobb fitnes cégnél, mielőtt medrolos lett. Képzeld el az ő helyzetét mikor elkezdett felfújódni tőle. Közel 8 év munkája pár nap alatt odalett. Mikor elmúlik ezt visszadolgozni nem kis feladat. Mennyivel jobb hogy nekünk nincs ilyen következménye.
4. Ne hagyd el magad! Nem megbénultál, nem kínoznak! Azon legyél, hogy az életkörülményeidet és a pillanatnyi hangulatodat a legmagasabban tartsd.
    * Olyan dolgokat csinálj amit eddig nem és örömet okozna. Ne merülj el a hétköznapokban és a gondokban. Mikor sárkányrepülőztél utoljára? Vagy ültél ki a kedvenc padodra a zöldben?
    * Ha sütizni van kedved sütizz! Ha egy jó zsíros hamburgert akarsz, menj és egyél egyet! (Hacsak az orvos nem tiltja) Anélkül is hízol, és ezzel együtt is vissza fogsz fogyni.
    * Edz! Lelkileg mindenképpen segít és mérsékli a tüneteket!
    * Mosolyogj! Nevess! Tanulj meg akár magadon is nevetni! Ha nem megy vegyél egy vicckönyvet.

5. Vigyél rendszert az életedbe.
    * Szakíts időt a pihenésre!!!
    * A kapcsolatokra.
    * A mozgásra
    * és mindenre ami örömet okoz! Nagyon sok jókedvre van szükség!! :)
6. Találj egy nyugodt helyet ahová elvonulhatsz ha mégis minden ok nélkül kiakadsz. Egy bokor alatt, egy padon, a szobád mélyén... a lényeg hogy nyugalomban és biztonságban érezd magad ott amíg megnyugszol...
7. Bénáznak, szerencsétlenkednek, semmittevéssel lassúsággal töltik az időt a többiek? Meglepődnek nyilvánvaló dolgokon amit már rég megoldottál? Hülyeséget várnak el? Kit érdekel?! Amit nagyon muszáj azt megteszed, aztán nyugszol tovább! Az esetek 99%-ában úgyse ért a másik ahhoz amit elvár!

Én ezeket találtam a leghasznosabbnak a dolog elviselésénél, és lássuk be, legalább van okod kipróbálni olyan dolgokat amiket eddig nem volt időd vagy okod megtenni. Most van rá ok. A medrol amúgy is hosszútávú gyógyszer, így unalmas lesz egy idő után csak szenvedni vele... nem jobb kezdeni vele valamit?