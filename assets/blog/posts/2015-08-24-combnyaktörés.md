A gyógyszer bevitt egy újabb találatot.

Párommall megbeszéltük hogy közösen fogjuk nézni a tüzijátékot augusztus 20.-án. Ez egy remek program lett volna amire nagyon készültem. 19.-,én beszereztem a virágot, kitakarítottam a kocsit, kigondoltam a programot. Aztán 20.án el is indultam. A virág 1 napi őrizgetéstől szépen kinyílt. Ahogy mentem kifelé a kollégiumból, a parkoló patkájáról lelépve (kb 60 centi) hirtelen nem tartott meg a bal lábam. Úgy ahogy voltam, táskástól virágostól az esőben úgy eldőltem mint az ólajtó.

Nem mozgott a bal lábam, de visszamásztam az eresz alá biztonságba helyezni a virágot. Aztán kimásztam a táskákért is hogy ne ázzanak az irataim se. Aztán feltűnt hogy nem tudok felmenni a lépcsőn... végülis négykézláb felmásztam, és elugráltam az ajtóig. Próbáltam segítséget kérni a portàstól, de abban maradtunk hogy kihívom a mentőket.

Még sose hívtam fel a 104-et. Nagy élmény volt. A mentősök végül 20 perc után megjöttek és bevittek röntgenezni.

Itt ilyen érdekes kérések jötek,  mint: Nyùjtsd ki a lábad, vagy feküdj át a másik ágyra.

Jó vicc. Hogyan ha nem mozog?

Erre egy orvosnak látszó teremtmény odajött és elcsavarta és elhajlította minden irányba.

Na mikor kiirdítottam magam, meg is jegyeztem hogy ha eddig nem volt eltörve, már biztosan van.

Ezt kitalálta ő is, de nem ám akárhogy. Ez combnyak törés, a két csont egymásra csúszott a lábam 3 centivel rövidebb mint a másik. Ráadásul elhal a comb felső része, így az egyetlen megoldás a mūtét és a csípőprotézis. A dolog oka pedig a szteroid. Annyira elhasználódtak tőle a csontjaim hogy egy mozdulat elég vot hogy eltörjön.

De persze a hosszúhétvégén csak ügyeletes orvosok vannak, műtétet nem végeznek. Vagyis kapásból 4 nap fekvés, mire bárki megvizsgál. Na a 4 nap fekvést kibírtam, bár nem volt kellemes, közben húzták a lábam 4 kilóval.

Végül hétfőn megműtöttek. Több mint 2 óra.

Utána 3 óra mozdulatlan fekvés, aztán még 2 nap fekvés. Most talán a 6. napon felkelhetek. De még cső van a lábamban...