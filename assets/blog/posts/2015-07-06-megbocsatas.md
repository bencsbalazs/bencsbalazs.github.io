Több bejegyzésemben említettem már a megbocsátást mint a lelki béke, nyugalom egyik feltételét és a gyógyulás legnagyobb elősegítőjét.

> De mit is jelent pontosan megbocsátani? Miért jó? Miért kell?

### Ez egy folyamat, amin végig kell menni. A megbocsátáshoz elég egy ember, a kibéküléshez kell a másik is. Tehát jó hír hogy magadban meg tudsz bocsátani bárkinek. :)

### Miért kell megbocsátani? :)

- Először is, mert fizikai tünetei vannak. A haragtartás fizikai tünetekben nyilvánulhat meg és hihetetlen energiákat emészt fel. Emellett a harag függőséget okoz, végül életformává válik és megöli a lelket.
- Másrészt, mert Isten is megbocsátott. És ha ő megtette, minden ellenére akkor nekünk is kell! (Mt 6, 14-15; Mt 7, 1-2; Mt 7, 12; Mt 5, 44-53; Lk 15)

### Kinek kell megbocsátani? :/

- Bármilyen hihetetlen, először Istennek, mert a probléma oka nem ő. (De a megoldása igen.) Felesleges mérgelődni azon hogy miért ver a sors... a sors nem ver. Egyszerűen van és benne élsz.
- Saját magamnak. Ez a legnehezebb. A gőg, egó miatt. A megtérés első jele, mikor elfogadom hogy bűnös vagyok. Amikor beismerem hogy én sem vagyok teljesen tökéletes... talán én is hibás vagyok kicsit vagy nagyon. Ha legalább magadnak beismered az már jó jel.
- Embertársamnak. Vagyis mindenkinek aki körülötted van és bármi olyat tett, vagy gondolod hogy tett ami téged idegesít, felhúz, fáraszt, stb...
- Ellenségeknek. Ellenség lehet pl. akit kerülök, akitől görcsbe rándul a gyomrom, aki bánt, bárki aki akadályoz. Bárki akit vetélytársnak, akadálynak, tehernek érzel.

Ahhoz hogy teljesen meg tudj bocsátani és megkönnyebbülj, be kell látni néhány dolgot.
Az első, hogy nem vagy felelős a másik érzéseiért. Ahogy a másik sem a tieidért. Lehet, hogy benne fel sem merül hogy megbánt, vagy érzékenyebben reagálsz mint várta. A másik nem lát a lelkedbe. Hogy benne milyen érzéseket vált ki valamely cselekedeted az az ő lelki ügye. A reakciója az ami érint.
A másik dolog, hogy nem vagy azonos a tetteiddel. Van egy személyiséged, és van a szituáció amiben vagy és reagálsz. Előfordul hogy az adott reakció nem tükrözi a személyiséged vonásait, és ugyanez igaz a másik emberre is. Az, hogy valaki tesz valamit amit meg kell bocsátani, nem jelenti hogy ő rossz ember. Egy vagy két tette alapján ne ítéljünk el senkit.
Ezekből következik hogy a megbocsátásnak feltétel nélkül kell történnie, mert ha feltételhez kötöd akkor az a másik érzelmi zsarolása, ami újabb probléma lesz. Azért tedd meg, mert neked jobb lesz!
Akkor is bocsáss meg, ha a másik nem kér bocsánatot. Találj okot hogy szeresd. Lásd benne Isten képmását. Vagy simán jusson eszedbe hogy Isten ugyanúgy szereti Őt is mint Téged.
Nem kell hogy a legjobb barátok legyetek, találkozni sem kell többet, de amíg valami nyomja a lelked, addig az úgy fog fájni mintha csak tüske lenne a zoknidban. (Amint úgy lépsz, megszúr). Tehát nem kötelező barátkoznotok, de a megbocsátásnak, a kiengesztelődésnek meg kell lenni!!!
Azért így tegyünk, mert egyrészt, ez győzelem a harag fölött ami megmérgez, átformál, tönkretesz. Másrészt haragudni fárasztó és kimerítő dolog amibe testileg és lelkileg is belebetegszik az ember.

> Ez nem könnyű, de Jézus is fájdalmak között bocsátott meg. Gondold csak végig mi történt a kereszten.

### Lássuk be. A megbántódás az, amikor a másikat tesszük felelőssé saját érzelmeinkért

Ilyenkor érzelmeink sérülnek. De a szabad akarat olyan mint a repülő fekete doboza, sértetlen marad és mindig lehetőséget ad az újrakezdésre. Nem kötelező haragudni. Ráadásul csak neked rossz. Főleg ha a másik nem tud róla akkor még felesleges is.

### Várható eredmények

- Gyógyulás. Testi, lelki, érzelmi. Hihetetlen, de igaz. Sok példa igazolja.
- Szabaddá tesz. Engem is és a másikat is. Nem skatulyázzuk be a egymást egy hiba miatt.
- Bizalmat adunk a másiknak a változásra. Többször nem fogja elkövetni a hibát, ha tudja hogy neked az nem jó. Továbbléphettek a neheztelés terhét hátrahagyva.
- Öröm érzetet ad.
- Helyreállítja a kapcsolatunkat. Letisztítja azt a bizonyos lapot hogy újra indulhassatok vele. :)

### Honnan tudom hogy sikerült elérnem? :D

- Nem terjesztek rosszat a másikról, és vágyat sem érzek erre.
- Nem szólom meg sem az adott probléma, sem másik gond miatt.
- Békét érzek.
- Isten szemével tudom nézni. Inkább sajnálom, és belátom hogy nem rá haragudtam hanem a helyzetre. A gonosz befolyására a másikon.
- Látom, hogy Ő nagyobb bajban van mint én.
- Tudok hálát adni a történtekért. Azért hogy, megoldódott, hogy gazdagabb lettem egy ilyen tapasztalattal is, hogy megtudtam és megismertettem a másikat új dolgokkal...
- Fontosabb a másik személye és a kapcsolatunk, mint az ügy ami miatt ki kellett békülnünk.

Ez a folyamat tehát a lelki egyensúly egy fontos alapköve, amit minden kapcsolatunkban le kell tenni hogy ezeket az érzelmi gátakat eltávolítsd és továbbhaladhass.

<iframe width="560" height="315" src="https://www.youtube.com/embed/UwyxczRcLoY" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>