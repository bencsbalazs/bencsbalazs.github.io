### A pihenésre mindenkinek szüksége van

Még egy "csak" telefonálással és kommunikációval, vagy éppen programozással foglalkozó embernek is aki ülő munkát végez. A monoton életvitelben kell néha egy kis változás. Ennek azonban olyannak kell lenni, mikor az ember egyáltalán nem gondolkodik a munkáján.

Itt had idézzem a munka törvénykönyvét:

> "a szabadságot úgy kell kiadni, hogy a munkavállaló naptári évenként egy alkalommal, legalább 14 egybefüggő napra mentesüljön a munkavégzési és rendelkezésre állási kötelezettsége alól."

Vagyis telefon, internet és bármilyen kommunikációs platform nélkül. Ez nehéz a munkáltatôk többségének is, de a munkavállalóknak méginkább.

Sok helyen összefolyt a céges és a magán kommunikáció, így aztán  elég nehéz elkülöníteni  a magán  és a céges levelezést. Erre a problémára  javaslom külön céges email cím használatát vagy ha mindenáron az egyszerűség híve vagy gmailben  a filterek vagy szűrők használatát. Ez képes kiszűrni azokat a feladatokat amiknek a munkahelyhez köze lehet. El tudja halasztani ezeket az üzeneteket a szabadság végéig. A regeneráció nagyon fontos!!! Ne akarjatok úgy járni mint én. Ezt is tanulni kell. Meg kell tanulni kikapcsolni az agynak azokat a részeit amiket amúgy a munkához használsz. Szörfözés közben ha nekiállsz a php osztály-konstruktorain agyalni felborulsz... :)

### Mikor van szükség feltétlenül pihenésre/szabadságra

Amikor kimerültél és nem elég a napi munkaidő utáni idő a relaxálásra.

Szerencsére a 20 nap alap szabadságból 7 nappal lehet rendelkezni, így ha nagyon kimerülsz, van lehetőség szabad napot kivenni.

Például a múlt csütörtökön mikor nem volt klíma az irodában és ventillátorok kereszttüzében volt 40 fok. A feladatok csak gyűltek, mindenki félig halott volt már a melegtől,  ingerlékeny és lelassult. Így elég kellemetlen dolgozni,  főleg azzal a tudattal hogy sokkal jobb akkor se lesz ha megszerelik. Morál javító ha ilyenkor rövidített munkaidővel előbb elengednek minket, de ez nem kötelezettsége a munkaadóknak. Hozzátenném hogy míg mi rövid ruhákban voltunk, főnökünk hosszúban, így biztos melege volt, de amit meg kell csinálni azt meg kell csinálni. Viszont kérésre, egyetlen szó nélkül szabadnapot ad hogy pihenhess.

*Egy szabad nap rengeteget segíthet az idegeken és a tűrőképességen.*

Ahogy azt írtam már korábban, ha megakadsz valamiben, kicsit csinálj mást. Változtass. Nem éri meg szenvedni. Jobb lesz utána. Van az a helyzet mikor elfogadható egy hosszabb szünet... egy fagyizás... egy jégkocka az ütőérre nyomva is lehűt.

A lényeg hogy nem kell idegeskedni. Egy kis pihenés csodákra képes. Pár percre hunyd le a szemed és képzeld el hogy a kedvenc helyeden vagy. A telefont se vedd fel első csöngésre, csak a harmadik negyedikre. Hagyj időt az agyadnak hogy átálljon, mert a sok idegesség nagyon leterheli. Kimerültség miatt ne hagyjuk felborulni a lelki nyugalmat.