Ezzel a poszttal **nem célom hogy bárkit meggyőzzek Isten gondviseléséről**. Elmondom hogy velem mi történt, azután mindenki dönthet hogy mit hisz el. Én mindenesetre ebben a szituációban egészen újszerűen éreztem Isten gondoskodását.

## Előzmény

A dolog előzménye, hogy volt egy lány az életemben aki folyton csak igérgetett és nagyon lobbanékny természetű volt. Ráadásul mindezt írásban tette hogy ne lehessen reagálni. Szerettem volna este elmenni aludni mert fáradt voltam, de annyira hogy az ájulás közelébe jutottam. Erre persze elindult a szokásos hiszti a messengeren, hogy én ennyit se teszek meg érte. Mikor már tényleg nem bírtam tovább, bevettem egy Rivotrilt és elköszöntem, aztán lekapcsoltam a messengert.
Igen ám, de ismét elfogott a pánik éjszaka. A szemem kipattant és nyoma sem maradt az álmosságnak a nyugtató ellenére.

Korábbi előzmény, hogy a misén, áldozás utáni imában kértem az Urat hogy segítsen rendezni a kapcsolataimat mert beleőrülök. Ráadásul mindezt úgy tegye hogy azt én is megértsem, mert elég lassan fogom fel a bibliai utalásokat. Esetleg küldhetne valakit aki elmondja nekem szóban hogy mit tegyek.

## Az eset

Na mikor kiakadtam, vadul imádkozni kezdtem, hogy "Uram valami legyen már mert elakadtam."
Kinyitottam a Bibliát és a következő mondatot láttam meg először.

> Ne barátkozz olyannal, aki indulatos.... (Péld 22,24)

Ezután még mindig pánikolva felöltöztem és elmentem sétálni. Út közben megírtam a lánynak, hogy ez így nem fog menni és kikapcsoltam az üzenetküldést. Hiszen ez az a mondat a Szentírásban világosabb nem is lehetett volna.

Ámde itt nincs vége a történetnek. A kórházból kifelé jövet, mert a Honvéd kórházig sétáltam hogy ott elszívjak egy cigit, megszólított egy biztonsági őr. Azt mondta látszik rajtam hogy nő van a dologban. Közel egy órát beszélgettünk isten szeretetéről, a pusztító hatású emberekről és a megoldásokról. Egészen feltöltődtem.

Hazafelé azon gondolkodtam hogy a szép nők a legtöbbször kihasználják az embert... Ami nyilván az én hibám is, hiszen hamar beleszeretek valakibe. Valahogy sok olyan ember van, akik egy apró mosoly miatt várják hogy eltartsák őket.

Erre a benzinkúton, ahol innivalót vettem, egy gyönyörű nő állt a kasszánál. Megszólítottam és kiderült róla hogy építőmérnöknek tanul és kicsit sem lenéző vagy arrogáns. Vagyis miután lezártam a múltat, és megbeszéltük hogy építő típusú emberekkel kell körbe vennem magam, az első nő máris egy kadves, humoros építészmérnök.

## Konklúzió

Ez a 3 dolog úgy éreztem teljesen lefedte azt a kérést amiért hetek óta imádkozom.
Azóta pedig nyugodt vagyok.

Tehát Isten jelen van és figyel, ha pedig itt az idő, segít is. Van hogy kivárja az utolsó pillanatot, de ha bízol benne, nem hagy elbukni.